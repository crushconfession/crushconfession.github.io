<!DOCTYPE html>
<head>
<meta charset="utf-8">
    <title>letter</title>
    <link rel="stylesheet" href="../css/a.css">
</head>

<body>
<img src="https://onlinepngtools.com/images/examples-onlinepngtools/sunset.gif">
<p id="vv">
জীবনের মরুভূমিতে অনেকটা পথ দিকভ্রান্ত তৃষ্ণার্ত পথিকের মত ঘুরে হঠাৎ জলের সন্ধান পেয়েছিলাম যেদিন সেদিন ঠিক ভুল বিচার না করেই আঁজলা ভরে আকণ্ঠ জল পান করেছিলাম পিপাসা মেটাতে ।আজ ভেবে পাই না,মৃত্যুমুখী তৃষ্ণা নিবারক সেই জলেই বিষ ছিল,নাকি সেই অমৃত ধারা আমার বিষাক্ত সংস্পর্শে এসে তীব্র বিষে পরিণত হয়েছে ।একবার ভালোবাসার মানুষের সাথে সময় ক্ষেপনের অভ্যাস হয়ে গেলে সেই ভালোবাসাকে ভুলে থাকা বোধহয় অসম্ভব ।<br/>
<br>
কতটা রাত আমি নির্ঘুম কাটিয়েছি, কতটা অন্ধকারের তীব্রতায় আমি ছটফট করেছি,কতটা অপেক্ষার প্রহর আমি আঙ্গুলের হিসাবে রেখেছি - শুধু একটা বিশ্বাসে। আসবে, আমারও আসবে প্রভাত বেলা, আমারও দেহে স্পর্শ করে যাবে সূর্যের প্রথম আলোক রশ্মি।<br/>
<br>
শুভ্রতার দিগন্ত মাড়িয়ে একদিন তুমিও এসো আমার ছোট ঘরে। আমার আছে জল, আমার আছে ছায়া আর আমার চোখে আছে প্রতীক্ষা। একদিন ভুল করেই না হয় এসে দেখে যেও - কেউ একজন হৃদয়ে পাষাণ পাথর বেঁধে দিনরাতকে তুচ্ছ করে বেঁচে থাকে শুধুই অকারনে।<br/>
<br>
তোমাকে ভালোবেসে না হয় আমি ফড়িং হবো। পারবে তাড়িয়ে দিতে? পারবে আমার থেকে হারিয়ে যেতে? চলে যায় যদি ওই আলোক রেখা, তবে যাক না। আমিইপাশে রইবো প্রত্যাশাহীন নির্ভরতায় তোমার দ্বারের পাশে, তোমার অপেক্ষার অবহেলায়।<br/>
</p>

</body>
</html>