<!DOCTYPE html>
<html>
  <head>
    <meta charset="utf-8">
    <title></title>
    <link rel="stylesheet" href="../css/c.css">
  </head>
  <body>
  <div id="aa">
  
  
<p>
আমি যখন হৃদয়ের গভীর হতে শব্দ তুলে আনি<br/>
বুকে যন্ত্রণা চেপে ধরে যখন আবেগহীন কণ্ঠে জানতে চাই<br/>
– কেমন আছ তুমি?<br/>

আমি আসলে শালীনতার ভনিতায় মিথ্যে প্রশ্ন করি।<br/>
আসলে আমি জানতে চাই না তুমি কেমন আছ।<br/>
আসলে আমি শুধু শুনতে চাই তুমি কতটা কষ্টে আছ<br/>
কতোটা যন্ত্রণায় তুমি জমাট বিবর্ণ নীল হয়ে আছো<br/>
কতটা শূন্যতায় তুমি অনস্তিত্তে বিলীন হয়ে আছ<br/>
কাছে না পাওয়ার হাহাকারময় প্রতিটি দিনে<br/>
তোমার যন্ত্রণার প্রতিটি বিন্দু কি করে আমাকে চিনে<br/>
কতোটা বেদনা খুঁড়ে তার মাঝে শুয়ে আছ তুমি,<br/>
বল তুমি কতোটা বুঁদ হয়ে আছো আকণ্ঠ বিষে<br/>
কার চোখে চোখ রেখে শান্তি পাওনি তুমি অবশেষে!<br/>
<br>
আমি চাই তুমিও হৃদয়ের গভীর হতে শব্দ তুলে আনো<br/>
আমি চাই তুমিও প্রশ্ন করে করে আমাকে রক্তাক্ত কর<br/>
– মসৃণ স্বরে জিজ্ঞেস কর “কেমন আছ তুমি?”।<br/>
আমি চিৎকার করে বলবো “ভাল নেই তুমি ছাড়া”<br/>
আমি নির্লজ্জের মতো বলবো “ভাল নেই তুমি ছাড়া”<br/>
তুমি জেনে রাখ -“আমি ভাল নেই তুমি ছাড়া”।
</p>

<div>
 
  </body>
</html>